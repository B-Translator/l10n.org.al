Çdo ditë e jetës sate është një faqe e biografisë sate, kujdesu ta shkruash mirë,
sepse një faqe e keqe ndyn gjithë librin.
%
Njeriu duhet të përpiqet të mësojë çdo gjë, jo të tregojë veten e tij.
%
Zgjuarësia është një dritë hyjnore, ndriçimi i së cilës ndrit jo vetëm sipërfaqen e
sendeve, por edhe brendinë e tyre.
%
Më i forti i njerëzve është ai që është i zoti të përmbajë vetveten
%
Ajo që qeveris botën nuk është as forca, as ligji, por është mirësjellja dhe edukata.
%
Bota është një shesh i ekspozuar shiut dhe erës; ai që në këtë shesh e ruan dritën e
përpjekjes e të kuptimit dhe nuk e shuan, është filozof i vërtetë.
%
%
S’ka njeri të pafajshëm në botë; i mëncuri  nuk i thotë djalit mos gabo, por e këshillon
të gabojë sa më pak.
%
Nuk i takon gjë dhëmbit të skiles që qëndron e mbyllur në strofkun e vet.
%
Njerëzit ndryshojnë nga njëri-tjetri nga koka, jo nga këmbët
%
Miqësia është si drita e shkrepëtimës; sa më i errët të jetë vendi, aq më shumë
ndriçon.
%
Rruga e jetës është drejtësia, mos u ndaj nga rruga për të hyrë nëpër rrugica.
%
Njeriu mentar nuk flet për veten e tij dhe për punë që i përkasin atij vetë.
%
Kush ve interesat e përgjithshme mbi të tijat, është njeri me të vërtetë.
%
Jeta e njeriut është një pe i dredhur nga lumturia dhe fatkeqësia. Po të ishte
dredhur vetëm nga fatkeqësia, do të ishte këputur shpejt, po të ishte përbërë vetëm
nga lumturia, do të ishte tepër i ashpër dhe nuk do të hynte në punë.
%
Gabimi i atij që punon me dëshirë dhe endje, është më i mirë se të qëlluarit e atij
që punon pa dashur.
%
Grada e qytetërisë dhe e moralit të një populli kuptohet nga këngët dhe lojërat e
tij.
%
E vërteta është një lloj ujë i nxehtë që del nga toka, i cili shkrin dëborërat dhe
akujt që ka përqark, i bën për vete dhe shtohet duke shkuar dhe sado që mund të
ngrijë duke u ftohur ajri, pa kaluar shumë kohë prapë bëhet siç ka qenë (ujë i
rrjedhshëm).
%
Gjithësecili dëshiron t’i shohë njerëzit e mëdhenj, por më mirë është të shohësh
veprat e tyre, d.m.th. të shohësh ata vetë, sepse idetë e tyre s’kuptohen nga fytyrat
e tyre, por dallohen nga veprat e tyre.
%
Kush nuk merret vesh me vëllanë, s’merret vesh fare me bashkëqytetarët e tij.
%
Njeriu të mos ketë frikë nga ligji, të ketë turp nga bota, të ketë frikë nga
ndërgjegjeja e tij.
%
Mendojmë se njeriu vdes dhe shkon, mirëpo të vdekurit janë ata që edukojnë
fëmijët tanë, që na mësojnë dituritë dhe shkencat, kur marrim në dorë një libër
dhe e lexojmë në vetmi në një çip dhe, sipas rastit, ata na bëjnë të qeshim apo të
qajmë.
%
Ai që pranon këshilla, është më i madh se ai që jep, sepse, sa lehtë është të japësh
këshilla. aq rëndë është t’i pranosh.
%
Dyshimi është gur argjendari i së vërtetës, kush dyshon në marrëdhëniet e
përditshme, s’gabon asnjëherë, kush dyshon në veprimet e veta, bëhet filozof.
%
Një kokërr gruri nuk e mbush dot hambarin, por ndihmon kokrrat e tjera që e kanë
mbushur.
%
Ai që i përgjigjet me ligësi mirësisë sate, bëhet mjet për të bërë të njohur mirësinë
tënde dhe ligësinë e vet.
%
Forca e mendimit hy në punë më shumë se tehu i shpatës; prandaj ruaje atë dhe
mbaje gati për ta përdorur në kohën e duhur.
%
Shkalla e parë e marrëzisë është të kujtosh se je i mençur.
%
Njeriu ka nevojë për arsim ashtu si bima për ujë. Ashtu sikundër që thahet pema
kur është e njomë, po nuk u vadit, edhe njeriu thahet shpirtërisht po nuk u edukua
qysh në fëmijëri (vogëli), sepse nuk i mbetet gjë për t’i shërbyer njerëzimit.
%
Njeriu nuk është i përjetshëm, le të përpiqet të jetë e pavdekshme ajo që do të
thotë dhe ajo që do të bëjë.
%
Gjërat që numërohen të shenjta, si mendja, njohuria dhe dituria, nga shkaku i
lakmisë për famë e madhështi, s’mund t’u qëndrojnë disa dëshirave të kota,
ndërsa dashuria mund çdo gjë. Dashuria duron varfërinë, nevojën, urinë,
mundimin, poshtërimin — çdo gjë. Dashuria e ndryshon skëterën në parajsë. Në
qoftë se kërkohet një shenjë e botës shpirtërore në botën lëndore, ajo shenjë është
dashuria.
%
Fjalët dhe punët e njerëzve të mëdhenj nuk janë sipas vendit e kohës së tyre, ata
mund t’i përshtaten çdo kohe dhe çdo vendi.
%
Kush bazohet në forcën, bie për tokë po sa të thyhet forca, por ai që bazohet në
drejtësinë, është i mbështetur në një godinë të fortë që nuk shembet kurrë.
%
Njeriun e bejn te perhershem veprat e tij 
%
Në vend që të shesësh dituri dhe zotësi, përpiqu t’i fitosh ato. 
%
Njerëzit janë të njejtë para natyrës, edukata i bën të dallohen. 
%
S’ka gjë më të keqe se të përqeshurit, sepse më shumë prek të mirët se të kqinjtë. 
%
Shoku më i pavlefshëm është ai, i cili, për një fjalë që ka dëgjuar për shokun e tij, nuk e do më atë. 
%
Ai që pëlqen veten e tij, nuk pëlqehet nga askush. 
%
Duhen shumë mend që të mund shoqërohesh me njerëz pa mend. 
%
Shpagimi më i ëmbël është të bësh mirë kundër të keqes që të është bërë. 
%
Po të përdoret mirë koha, do të mjaftojë për të kryer çdo punë. 
%
Bukuria e njeriut përbëhet nga bukuria e fjalës që flet. 
%
Njerzit e mirë janë të gjykuar të bëhen skllevër të të kqinjëve. 
%
Njeriu duhet të përpiqet të mësojë çdo gjë, jo të tregojë veten e tij. 
%
Më i forti i njerëzve është ai që është i Zoti të përmbajë vetveten. 
%
Shpata e grave është gjuha e tyre, prandaj nuk e lënë të ndryshket. 
%
Zbavitja më e bukur për njerinë është leximi, shoku më i mirë libri. 
%
Personi që do ti, s’ka asnjë të metë, fillo të mos e duash, pa shih sa të meta ka. 
%
S’ka lumturi më të madhe në botë se dashuria dhe harmonia. 
%
Thjeshtësia e një gruaje është më e vlefshme se stolitë (diamantet) e të gjitha grave të botës. 
%
Kush i shtrohet gjithkujt është kokëdele. 
%
Më i poshtri njeri është ai i cili kërkon mirësi nga një i poshtër. 
%
Vjehra nuk e kujton asnjëherë kohën e nusërisë. 
%
Qesja nuk zbrazet duke dhënë lëmoshë. 
%
Delen që ndahet nga tufa e ha ujku. 
%
Mos i thuaj gruas fjalën që s’mund ta thuash në rrugë. 
%
Dashuria është kripa e jetës, jeta pa dashuri s’ka asnjë shije. 
%
Biseda lindi nga mendimi ; biseda pa mendim nuk është bisedë, është grindje. 
%
Arma më e mirë për ta mposhtur armikun është zemra. 
%
Njeriu ka nevojë për arsim ashtu si bima për ujë. 
%
Trathtia, pa marrë parasysh shkakun, prapëseprapë trathti është. 
%
Të flasësh pa menduar, është si të zbrazësh pushkën pa e vënë në shenjë. 
%
Durimi është më e madhja trimëri. 
%
Dashuria është e ëmbël, por përfundimi është shumë i hidhur. 
%
Njeriu i pajisur me edukatë dhe me moral të mirë, në çdo gjendje që të ndodhet, prapseprapë njeri është. 
%
Mësimi më i madh në këtë botë është vështërsia ; s’ka sukses ai që nuk has në vështërsi. 
%
Çdo gabim i gruas së ndershme është i falur nga burri i saj. 
%
Thjeshtësia është bukuria kryesore e grave, se gjëndet shumë rrallë. 
%
Mirësia që pritet të bëhet për një kohë të gjatë, humbet vlerën kur realizohet. 
%
Thjeshtësia është stolia e atyre që janë të edukuar dhe të mësuar. 
%
Çdo njeri që të do nuk mund të numërohet mik i vërtet ; miq të vërtetë janë ata që - përveq dashurisë - janë të bashkuar edhe në mendim dhe princip. 
%
Për dashurin s’ka gjë më të ëmbël se lotët e syve që fshihen me dorën e së dashurës. 
%
Liria është thelbi i shpirtit dhe i mendjes, aty ku s’ka liri, mendja dhe shpirti thahen si bima pa ujë. 
%
Butësia bën njeriun gjithçka, përveç pasurisë. 
%
Vetnia është më e mirë se shoku i keq. 
%
Çdo mizor e ka ditën e vet të gjykimit. 
%
Ruaju nga miku që bisedon me armikun tënd. 
%
Pleqëria nuk është jetë. 
%
Guximi e bën njeriun të mundë luanin. 
%
Xhelozia është humnera e dashurisë. 
%
Mos iu afro atij që nuk të prêt mirë, ruaju të mos e mërzitësh atë që të nderon. 
%
Shumëherë njerëzit e bëjnë mik atë që u bën keq, e armik atë që u bën mirë. 
%
Njeriu i përsosur është ai i cili çka bën në sy të botës mund të bëjë në vetmi dhe çka bën në vetmi mund të bëjë në sy të botës. 
%
Mos iu gabo një të mire të atij që të ka bërë njëqind të këqija, mos iu hidhëro një të keqeje të atij që të ka bërë njëqind të mira. 
%
Mos kij besim në njeriun që s’ka besim në ty. 
%
Po dëshirove të duash një njeri, ose të dojë ai ty, shihu shpesh me atë. 
%
Duke mos e parë për shumë kohë atë që e do, njeriu fillon të mos e dojë, duke e parë shpesh njeriun që nuk e do, fillon ta do. 
%
Për çdo sy ka bukuri. 
%
Mendja e njeriut kuptohet me të folur dy tri fjalë, por zemra e tij s’mund të kuptohet as për disa vjet. 
%
Nuk është pasuria ajo që sjell lumturi dhe fatkeqësi, kryesishtë është morali. 
%
Ashtu sikundër mund të ndryshojë fytyra e njeriut, mund të ndryshojë edhe mendimi i tij, por zemra s’mund të ndryshojë. 
%
Këmbëngulja e qëndrimi bën të mundshme të pamundshmen. 
%
Njeriut të drejtë shumë rrallë i plotsohen dëshirat, por gjithmonë është i sigurt dhe i qetë. 
%
Kush dëshiron të duhet, le të dojë. 
%
Në qoftë se është lumturi të duhesh, është lumturi më e madhe të duash. 
%
Syri është një dritare e shpirtit. 
%
Shumica e njerëzve, sidomos gratë, nuk i donë ata që i donë por ata që i përbuzin. 
%
Fytyra e qeshur është kripa e bukurisë. 
%
Grueja duhet të ketë në dorën e djathtë gjilpërën e në të majtën librin. 
%
Burrat besojnë se bota është krijuar vetëm për ta.
