Mendimet e larta gjenden në fjalë të shkurtra.  -- Sami Frashëri
%
Më e bukura fjalë është e thjeshtë dhe e shkurtër, është fjalë që kuptohet më lehtësi dhe që ka kuptim të thellë e të hollë.  -- Sami Frashëri
%
Njeriun e bëjnë të përjetshëm veprat e tij.  -- Sami Frashëri
%
Detyra jonë kryesore ndaj njerëzisë është të studiojmë dhe të mësojmë (të tjerët) pa u mërzitur.  -- Sami Frashëri
%
I madh është ai njeri që i shikon të gjithë një soj, që vepron pa anuar, dhe që mendon për të gjithë. Ai që mendon për interesat e veta, është njeri i ulët.  -- Sami Frashëri
%
Detyrat njerëzore janë një barrë e rëndë; sjellja e keqe sipas andjes dhe pëlqimit të botës është një moçal i madh. Për të nxjerrë në breg një barrë të tillë të rëndë nga një moçal i tillë, duhet të ecësh drejt, pa shikuar djathtas e majtas.  -- Sami Frashëri
%
Në vend që të shesësh dituri dhe zotësi, përpiqu t’i fitosh ato.  -- Sami Frashëri
%
Mos e duaj gjumin shumë; hap sytë që të mos mbetesh i uritur.  -- Sami Frashëri
%
Toka mund t’i ushqejë njerëzit fare mirë; vetëm pse shumica e pasurisë shpenzohet pa vend, e shumica  e njerëzve mbeten të uritur.  -- Sami Frashëri
%
Për t’ia nënshtruar botën mirësisë, duhet luftuar kundër ligësive.  -- Sami Frashëri
%
Botimi i pozitës varet nga të tjerët. A nuk është marrëzi të lësh atë që ke në duart tua dhe t’u drejtohesh të tjerëve.  -- Sami Frashëri
%
Më parë se për pasurinë, mjeshtërinë dhe tregtinë e një bashkësie (njerëzore), duhet menduar për edukimin e saj, sepse edukata e mirë është baza e bashkësive njerëzore.  -- Sami Frashëri
%
Njeriu merret  me dituri dhe me shkencë gjatë gjithë jetës së tij. Në fëmijëri i mëson ato, në rini i vë në zbatim e në pleqëri mëson të tjerët.  -- Sami Frashëri
%
Zemra e njeriut të përsosur është gjithmonë e pezmatuar, por fytyra e tij është kurdoherë e gëzuar.  -- Sami Frashëri
%
Njeriu dëshiron madhështinë dhe famën, trembet nga mospërfillja; megjithëkëtë nuk largohet nga sjelljet e këqija; kjo është si kur ke frikë nga lagështira e banon në moçal.  -- Sami Frashëri
%
Po të jenë nëpunësit në dorë të personave të pazotë, po t’u mungojnë armët ushtarëve, po të mbetet pas bujqësia, mjeshtëria dhe tregtia, prapëse-prapë shteti qëndron; por kur sundimtarët nuk respektojnë ligjin dhe të drejtën, nëpunësit e vegjël bëhen të pabindur dhe nuk zbatojnë urdhrin e dhënë, kështu që populli bjerr vetitë e mira dhe jepet  pas veseve të këqija, atëherë nuk ka më shpresë shpëtimi.  -- Sami Frashëri
%
Mos i poshtëroni njerëzit e mëdhenj për një a dy faje të tyre, sepse diamanti sado i prerë shtrembër të jetë, është më i vlefshëm se një gur i zakonshëm, i prerë në formën më të përsosur.  -- Sami Frashëri
%
Mashtrimet e mashtruesit i përballoni me drejtësi, sepse gjithçka mënjanohet me të kundërtën.  -- Sami Frashëri
%
Njerëzit janë të njëjtë para natyrës, edukata i bën të dallohen (njëri nga tjetri).  -- Sami Frashëri
%
Fjala e atij që qesh shumë, s’e bën të qeshë asnjërin.  -- Sami Frashëri
%
Duhet të shfrytëzohet mirë koha, sepse jeta nga koha përbëhet.  -- Sami Frashëri
%
S’ka gjë më të keqe se të përqeshurit, sepse më shumë prek të mirët se të këqijtë.  -- Sami Frashëri
%
Njollat që i ngjiten trupit tonë lahen me ujë; njollat e shpirtit s’ka gjë që i pastron.  -- Sami Frashëri
%
Virtyti i bën të dashur (me njëri — tjetrin) njerëzit e mëdhenj, njerëzit e zakonshëm — dëfrimi dhe zbavitja, të këqijtë — vagabondazhi dhe delikti.  -- Sami Frashëri
%
Duhen shumë mend që të mund të shoqërohesh me njerëz pa mend.  -- Sami Frashëri
%
Mos shkruaj gjë kur je me nerva; sepse, kur plaga e gjuhës së  mëmës më e keqe se e shpatës, mendo çfarë mund të jetë ajo e pendës.  -- Sami Frashëri
%
Kot përpiqet mendja, kur nuk mund të arrijë gradën e lartë të ndjenjave.  -- Sami Frashëri
%
Fjala më elokuente është ajo konkluzioni i së cilës kuptohet që nga fraza e parë e qëllimi nëpër brendinë e saj, kur duket në formë solide.  -- Sami Frashëri
%
Tri raste kanë tri virtyte shumë të pëlqyeshme: të ndihmosh nevojtarët kur janë në gjendje të vështirë, të thuash të vërtetën edhe në zemërim, të falësh kur je i zoti të ndëshkosh ose të hakmerresh.  -- Sami Frashëri
%
Për ndryshimin e një gjëje askush nuk është më i aftë se koha.  -- Sami Frashëri
%
Ti japësh pozitë dhe të nderosh një njeri pa merita është si të hedhësh në ndyrësira një qese me inxhi (margaritarë).  -- Sami Frashëri
%
Po të bjerë në det një pikë ujë, nuk thahet.  -- Sami Frashëri
%
Sikundër që elefantin e vrasin për dhëmbët e tij të çmueshëm, disa guaska deti i gjuajnë për margaritarët që kanë brenda e që bilbilin e robërojnë për zërin e tij të bukur, kështu edhe njeriun — të shumtën e herës — e rrezikon vlera e tij e lartë.  -- Sami Frashëri
%
Mos iu mbështet së nesërmes, nuk mund të dish se ç’do të lindë nata.  -- Sami Frashëri
%
Pa atashim s’mund të ketë as opinion publik, as forcë.  -- Sami Frashëri
%
Liria s’mund të shkojë përpara pa pasur udhëheqëse arsyen dhe pa qenë e shoqëruar nga vetitë e mira.  -- Sami Frashëri
%
Gjuha e memecit është më e mirë se e gënjeshtarit.  -- Sami Frashëri
%
Gjuha është dëshmitari gënjeshtar i zemrës.  -- Sami Frashëri
%
Sikundër që trupi ka nevojë për pastërti ashtu edhe shpirti për arsim.  -- Sami Frashëri
%
Pendimi është pranvera e mirësjelljes.  -- Sami Frashëri
%
Meng Çui thot: Filozofët, dijetarët, njerëzit e mëdhenj, të cilët me mendimet dhe punët e tyre kanë bërë të çuditet bota, a nuk ishin edhe ata njerëz si ne? Pse t’i shikoj ata me habi dhe mahnitje? A s’mund të bëhem edhe unë si ata me përpjekjet e mia?
%
Hidhërimi dhe gëzimi s’kanë kufi. Njeriut, pse ka zënë një pozitë të vogël, i bie pika nga gëzimi, pastaj ai vdes nga hidhërimi pse nuk zë një pozitë më të lartë.  -- Sami Frashëri
%
Shoku më i pavlefshëm është ai, i cili, për një fjalë që ka dëgjuar për shokun e tij, nuk e do më atë.  -- Sami Frashëri
%
Ai që pëlqen veten e tij, nuk pëlqehet nga askush.  -- Sami Frashëri
%
Dallkauku (lajkatari) është fajdexhiu më i keq, posa sheh se ai që ka përballë u mashtrua prej tij, edhe sikur t’i marrë kamatën 500 për qind të hipokrizisë që i ka akredituar, prapëseprapë s’kënaqet, përpiqet t’i heqë edhe lëkurën të mjerit.  -- Sami Frashëri
%
Pasuria zë vendin e lejekalimit të marrëzisë.  -- Sami Frashëri
%
Pasuria e vogël, që përdoret me nikoqirllëk, zë vend më mirë se thesaret e keqadministruar.  -- Sami Frashëri
%
Pasuria është shërbëtor i të mençurit e zotëri i budallait.  -- Sami Frashëri
%
Lumturia në botë i ngjan dritës së shkreptimës, ndriçimi i një sekonde sjell pas furtunë disaorëshe.  -- Sami Frashëri
%
Gjëja që ka shkaktuar fanatizmin (fetar) janë përrallat të shpikura nga keqdashja, të pranuara nga frika dhe të ruajtura nga marrëzia.  -- Sami Frashëri
%
Helmi më i rrezikshëm është hipokrizia.  -- Sami Frashëri
%
Filozofi kinez Ming Çu thot: “T’i duash njerëzit e aftë e të talentuar dhe të mos i nderosh ata është sikur t’i thërrasësh në gosti dhe t’u mbyllësh portën, për të mos i pranuar.”
%
Njëri nga filozofët e famshëm të Tibetit, Paskia Pandita, thotë: “S’mund t’i japësh flakë një pylli të madh po nuk të ndihmoi era”. D m th. — mos fillo punë të mëdha po nuk qe koha dhe rasti i volitshëm.  -- Sami Frashëri
%
Mos u prish me vëllanë për punë të shokut, sepse shoqëria zhduket, vëllazëria mbetet.  -- Sami Frashëri
%
Si flaka e shkrepës  me kokë poshtë, që është më e fortë, ashtu edhe virtytet e dijetarit të rënë në fatkeqësi duken më qartë.  -- Sami Frashëri
%
Ata që tregohen të drejtë me qëllim lartësimi, pasi të arrijnë qëllimin, s’ndjejnë më nevojë për drejtësi.  -- Sami Frashëri
%
Shërbimin që bën arsimi për përmirësimin e një kombi, ligji s’mund ta bëjë kurrë.  -- Sami Frashëri
%
Shpagimi më i ëmbël është të bësh mirë kundër së keqes që të është bërë.  -- Sami Frashëri
%
Kur lodhet trupi, qetësohet mendja.  -- Sami Frashëri
%
Duke gërmuar tokën, del ujë.  -- Sami Frashëri
%
Tregtia që të jep më shumë fitim është puna.  -- Sami Frashëri
%
Dituria është e gjatë, jeta e shkurtër.  -- Sami Frashëri
%
Dita është e shkurtër, puna e gjatë.  -- Sami Frashëri
%
Nëna e frikacakut as nuk qan, as nuk qesh.  -- Sami Frashëri
%
Po të përdoret mirë koha, do të mjaftojë për të kryer çdo punë.  -- Sami Frashëri
%
Çdo ditë e jetës sate është një faqe e biografisë sate, kujdesu ta shkruash mirë, sepse një faqe e keqe ndyn gjithë librin.  -- Sami Frashëri
%
Të qeshësh kundrejt një personi të dëshpëruar, është si t’i heqësh dikujt petkat në kohë të ftohtë dhe ta lësh lakuriq.  -- Sami Frashëri
%
Do që të mos ndihet fjala që do të thuash? Mos e thuaj. Do që të mos shihet puna që do të bësh? Mos e bërë.  -- Sami Frashëri
%
Dijetari i përdhosur është një gjarpër me kokë të stolisur me diamante.  -- Sami Frashëri
%
Po nuk foli i marri, nuk dallohet nga i urti.  -- Sami Frashëri
%
Ngandonjëherë, heshtja është më elokuente se çdo fjalë.  -- Sami Frashëri
%
Një gjë e vogël e fituar me të drejtë, është më e mirë se gjëja e shumtë e fituar padrejtësisht.  -- Sami Frashëri
%
Fundi i të qeshurit është mërzitja, fryti i të qarit është ngushëllimi.  -- Sami Frashëri
%
Bukuria e njeriut përbëhet nga bukuria e fjalës që flet.  -- Sami Frashëri
%
I vobekti energjik i ngjan fitilit pa vaj.  -- Sami Frashëri
%
Përgatite dyshekun para se të biesh të flesh.  -- Sami Frashëri
%
Peri i ngatërruar nuk zgjidhet me nguti.  -- Sami Frashëri
%
Kush e ka barrën të rëndë, e ka hapin të shkurtër.  -- Sami Frashëri
%
Sa më shumë rëndohet barra, aq më shumë i del kurrizi atij që është përposht.  -- Sami Frashëri
%
Filozofi kinez Shu King thot: “Kush është në punë të shtetit, të përpiqet të bëjë vepra që do të mbesin për shumë kohë pas vdekjes së tij.”
%
Njerëzit e mirë janë të gjykuar të bëhen skllevër të të këqijve.  -- Sami Frashëri
%
Lumturia nuk zgjat për shumë kohë, i pafati është një foshnje në bark të s’ëmës që ende s’ka arritur në botën e lumturisë; ndërsa ai që është i lumtur, është një plak duke dhënë shpirt.  -- Sami Frashëri
%
Qeveria (e mirë) lind nga rregulli dhe kujdesi.  -- Sami Frashëri
%
Njeriu duhet të përpiqet të mësojë çdo gjë, jo të tregojë veten e tij.  -- Sami Frashëri
%
Ato çka di njeriu, në krahasim me çka nuk di, janë kurrgjë.  -- Sami Frashëri
%
S’mund të njihet për dijetar askush, pos atij që mposht epshin e vet.  -- Sami Frashëri
%
Dijetar (filozof) është ai që i përshtatet puna fjalës së tij e fjala opinionit të tij.  -- Sami Frashëri
%
Pasaniku koprrac i ngjan miut që rri në një tas të artë.  -- Sami Frashëri
%
Skamja dhe përvuajtja kërkon nikoqirllëk, përvuajtja dhe nikoqirllëku mirësjelljen, mirëpo pasuria sjell kryelartësinë e dorëlirësinë, e kryelartësia e dorëlirësia shthurjen dhe keqsjelljen.  -- Sami Frashëri
%
Njeriu që s’mund të mbrojë mendimin e vet, i ngjan një qyteti të pambrojtur.  -- Sami Frashëri
%
Dijetari nuk thotë ç’ka di (kur nuk është rasa për t’i thënë), i marri nuk di çka thotë.  -- Sami Frashëri
%
Është faj të meritosh qortimin, mos durimi (me rasën) i qortimit është faj edhe më i madh.  -- Sami Frashëri
%
Zgjuarsia është një dritë hyjnore, ndriçimi i së cilës ndrit jo vetëm sipërfaqen e sendeve, por edhe brendinë e tyre.  -- Sami Frashëri
%
Më i forti i njerëzve është ai që është i zoti të përmbajë vetveten.  -- Sami Frashëri
%
Lumturia (te njerëzit e ulët) shkakton kryelartësinë dhe mospërfilljen (ndaj të tjerëve).  -- Sami Frashëri
%
Shpata e grave është gjuha e tyre, prandaj nuk e lënë të ndryshket.  -- Sami Frashëri
%
Meqenëse gratë plotësojnë zbrazëtinë e kuvendimit dhe të mbledhjeve, i ngjajnë kashtës që vihet ndërmjet filxhanëve e pjatave. Sado që kjo kashtë duket e panevojshme, filxhanët dhe pjatat e ndodhura në një arkë pa të do të thyheshin dhe nuk do të tepronte asnjë.  -- Sami Frashëri
%
Mali lind vullkanin, vullkani çan malin, druri ushqen krimbin, krimbi than drurin; njeriu krijon idetë, idetë e fusin njeriun në një mijë fatkeqësia e më në fund e dërgojnë në shtratin e veremit (ashtu siç ngjante nën regjimin e sulltanit turk).  -- Sami Frashëri
%
Derisa ata që vdesin nga helmi janë fare të paktë, çdo njeri trembet nga helmi, ndërsa shthurja grin çdo ditë mijëra njerëz, gjithkush jepet pas saj.  -- Sami Frashëri
%
Gjithkush mendon për veten e tij, vetëm shpirtmiri mendon për të tjerët.  -- Sami Frashëri
%
Kombi është themeli i godinës së shtetit, sa më i fortë të jetë themeli, aq më shumë qëndron godina.  -- Sami Frashëri
%
Të fillosh një punë dhe të mos e vazhdosh deri në fund, është si të fillosh të mihësh një pus dhe pas 2 — 3 pashësh ta lësh punën. Sikur të mihë njeriu në 100 vende nga 2 — 3 pashë, nuk nxjerr dot një pikë ujë, por po të mihë në një vend 5— 10 pashë, me siguri del ujë.  -- Sami Frashëri
%
Po të fillosh një punë dhe të mos i dalësh në krye, mos u dëshpëro; po nuk ia dolët parën, ia del me të dytën dhe fundja me të tretën.  -- Sami Frashëri
%
Mos u tremb nga shuplaka e mikut, duhet të kesh frikë nga lëvdata e armikut.  -- Sami Frashëri
%
Në çdo mëndim mund të ketë shkarje e në çdo veprim gabim: mendimet korrigjohen me kohë, veprimet me përvojë.  -- Sami Frashëri
%
Shumë rrallë i takon fatkeqësi atij që kur del në mëngjes nga shtëpia i shkon mendja se mund të kthehet me qivur në mbrëmje.  -- Sami Frashëri
%
Gjithë ç’është në botë, me shpirt dhe pa shpirt, është armik i njeriut; njeriu i urtë qëndron gjithmonë me kujdes dhe nuk ka besim në asnjeri, në asgjë. (Me këtë Samiu tregon se në ç’rreth ka jetuar i gjori).  -- Sami Frashëri
%
Ç’mund të bëjë një kalë i fortë me një karrocë të shkatërruar?
%
Më kryesoret janë katër gjëra që e bëjnë njeriun njeri: dituria, durimi, kanati (mjaftimi me atë që ka) dhe drejtësia.  -- Sami Frashëri
%
Ujët në vetvete është i pastër, duke u trazuar me disa materie dhe sende të tjera, bëhet i ithët dhe i ndyrë; njeriu është krijuar i mirë, bëhet i keq nga ndikimi i epsheve dhe i veseve të këqija.  -- Sami Frashëri
%
Njeriu donë të jetojë shumë, por nuk donë të mplaket.  -- Sami Frashëri
%
Kur çdo njeri t’i shikojë të gjithë njerëzit për shokë, gjënë e tjetrit si gur dhe tokë (d.m.th të pavlefshme), gratë — përveç të tijën — si nëna dhe motra, atëherë është e mundshme të ketë lumturi dhe prehje në botë.  -- Sami Frashëri
%
Po deshe të kesh të lirë zemrën tënde, mos i plotëso dëshirat (e këqija).  -- Sami Frashëri
%
Punën e nesërme mbaroje sot dhe pushimin që do të bësh pasnesër bëje sot.  -- Sami Frashëri
%
Mos jep shkas të flasë kush keq për ty; por mos u mundo t’i mbyllësh gojën keqdashësve, sepse qeni, ashtu sikundër i leh natën kusarit që i kalon afër, ashtu i leh edhe njeriut të ndershëm.  -- Sami Frashëri
%
Po të flitet keq për ndokënd, gjithsecili beson në çast; po të flitet mirë për të —asnjeri nuk beson. Përçarja është bërë aq e pëlqyer në botë sa që lëvdatës nuk i ka mbetur fare vlerë.  -- Sami Frashëri
%
Smiraku e grindaveci edhe sikur të zotërojnë tërë botën, s’mund të kënaqen, sepse për t’u bërë ata të lumtur, duhet të shkatërrohet gjithë bota.  -- Sami Frashëri
%
Martesa është një urë në mes të shthurjes dhe lumturisë.  -- Sami Frashëri
%
Ekzistenca dhe lumturia e shoqërisë njerëzore varet nga gruaja. Midani thotë: “Aty ku mungon gruaja, asaj duhet bërë një shtatore prej druri.”
%
Nga një birucë e vogël, mund të hyjë një e keqe e madhe.  -- Sami Frashëri
%
Hiq dorë nga ligësia edhe ajo heq dorë nga ti.  -- Sami Frashëri
%
Kush çmon (lëvdon) një ligësi, është më i lig se ai që e bën.  -- Sami Frashëri
%
Zbavitja më e bukur për njërin është leximi, shoku më i mirë libri.  -- Sami Frashëri
%
Kush kuvendon me botën, kuvendon me persona të zakonshëm; kush lexon libra, kuvendon me filozofë, letrarë dhe me njerëz të famshëm.  -- Sami Frashëri
%
Kush nuk është i gjykuar, është gjykues; kush nuk është i urdhëruar, është urdhërues.  -- Sami Frashëri
%
Njeriu kërkon të njihet me të pasurit dhe mënjanohet të njihet me të varfrit; mirëpo, pasuria dhe vobekësia nuk janë gjëra që ngjiten me të njohur.  -- Sami Frashëri
%
Ngutja në marrjen e vendimeve në çështje të vështira dhe të dyshimta, është e dëmshme.  -- Sami Frashëri
%
Ujët që pihet me ngadalë, largon etjen më shumë.  -- Sami Frashëri
%
Kush nuk e kupton të vërtetën e fjalës së tjetrit, nuk di edhe atë që thotë vetë.  -- Sami Frashëri
%
Gjithsecili mban në gojë punën 6 të pasurve; vetëm njeriu zemërmirë mendon gjithmonë gjendjen e të varfërve.  -- Sami Frashëri
%
Pleqtë të mos kalojnë pranë varreve të të rinjve, mizorët pranë atyre të të mirëve dhe tradhtarët pranë varrit të dëshmorëve, sepse dheu i tyre nuk duron të qenien e tyre mbi faqen e tokës.  -- Sami Frashëri
%
Kush mëshiron gjarprin, torturon njerëzinë.  -- Sami Frashëri
%
Njëri nga filozofët kinezë thotë: “Ai që është në punë të shtetit, mirësitë duhet t’i bëjë duke u gëzuar dhe ndëshkimet duke u hidhëruar.”
%
Mos u trazo nga një gjë që nuk di se është e drejtë apo jo.  -- Sami Frashëri
%
Personi që do ti, s’ka asnjë të metë, fillo të mos e duash, pa shih sa të meta ka.  -- Sami Frashëri
%
Lëvdata e bën njeriun të kthehet nga rruga që ka zënë, kurse kritika e bën ta kontrollojë rrugën e vet dhe ta vazhdojë.  -- Sami Frashëri
%
Nuk i besohet premtimit të atij që premton shumë.  -- Sami Frashëri