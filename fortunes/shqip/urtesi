Ai që do të zihet, zihet edhe me macen. DARDHË
%
Duro sa mund, gëzohu pa fund. VERI
%
Dhe durimi ka kufi. JUG
%
Dhisë kur i hanë brirët, gjen shoqe ti përpjekë. DEVOLL
%
Edhe guri pëlcet kur nxehet. KRUJË
%
E mjel sa e mjel lopën pastaj i bie me këmbë dhe e derdh. KORÇË
%
Fjal e ëmbël thyhen të fortin. SHKODËR
%
Fjala e mirë në ditë të keqe. KRUJË
%
Dhembi kafshon shpesh gjuhën, megjithatë ata mbeten miq. JUG
%
Gurit të rrokullisur dhe të dehurit mos i del përpara. LUNXHËRI
%
Hiq inatin gjej rehatin. KRUJË
%
I buti thyen të fortin. SHKODËR
%
Kur piqen dy vezë, njëra do thyhet. VLORË
%
Kush nuk e urdhëron dot vehten, pajtohet kollaj me të keqen. VLORË
%
Kush e qit koburen, se fut pa zbrazur. VLORË
%
Lumi i thellë, nuk rrëmben. JUG
%
Me gojë i afron, me gojë i largon shokët. KOSOVË
%
Me njoftë veten asht urti, me qeverisë veten, është trimni. MILOT
%
Mëngjesi është më i mençëm se nata. TIRANË
%
Mos i fryj zjarrit se të djeg. JUG
%
Mos merr si pushka e jevgut. TIRANË
%
Mos nxirr vrerë prej goje të hidhërohesh, po nxirr sheqer të ëmbëlsohesh. PËRMET
%
Nga mërzitja e minjve, i vuri zjarrë mullirit. JUG
%
Nuk thyen dhëmbë fjala e mbarë. JUG
%
Për inat të sime vjerre, vete fle me mullixhinë. PËRMET
%
Për pleshtin djeg jorganin. JUG
%
Rrugë e gjatë pret shkurtër. MYZEQE
%
Sa ti trazosh urët aq më shumë ndizen. JUG
%
Sherri do nge, davaja do para. SKRAPAR
%
Shkallët ngjiten shkallë-shkallë. JUG
%
Ti prite të paktën, prite dhe të shumtën. SKRAPAR
%
Trim i mirë quhet ai që përcjell zemërimin. KRUJË
%
Uthulla e fortë plas gurin. TIRANË
%
Hajde baba të dëftej arrat e malit; Hajde gjyshe të të kallzoj ato të gjyshit. ELBASAN
%
As topi i Ali Pashës s'e tund. ELBASAN
%
Atij që nuk e do, i thuaji: "Të hyftë vetja në qejf". SHKODËR
%
Avash Beg se ka hendek. BERAT
%
Ay që ecën me krye përpjetë, bie në gropë. JUG
%
Baste e budalla, motër e vëlla. JUG
%
Breshëri e rreh, e dhija bishtin përpjetë. GJIROKASTËR
%
Daullja bie për ata që kanë veshë. PËRMET
%
Del çiraku më i mirë se ustai. JUG
%
Dy gjela në një vikt, s'këndojnë. JUG
%
Dhi e krimbur, bishtin përpjetë. BERAT
%
Edhe vali je, shiko ku ishe dje. LUKOVË
%
Ena bosh zhurmon më tepër. KRUJË
%
Është nga ai gur që thyen çekan. JUG
%
Fjala pa punë, si peshku pa lumë. GJIROKASTËR
%
Fjalë pak e punë shumë. LIBRAZHD
%
Fol me ty, fol me murin. KAVAJË
%
Gjëmon voza që nuk ka verë. JUG
%
Gjithkush leu, mentë e veta pëlqeu. ELBASAN
%
Hiqu det se do shkojë lumi. JUG
%
I gjen mushka drutë. JUG
%
I mbushet mendja, atij që ka mend. SKRAPAR
%
Jashtë valles dinë të gjithë të kërcejnë. SKRAPAR
%
Kalliri me bukë, s'e ngren kryet përpjetë. JUG
%
Këlyshi sado të lehë nuk të kafshon. KORÇË
%
Kollaj të thuash vreshtë, po duhet rrushi. DUKAT
%
Kur ngjite përpjetë, shiko dhe tatëpjetë. JUG
%
Kur u ba horri pashë, vrau t'anë. KAVAJË
%
Kush ka matur veten, ka matur gjithë botën. JUG
%
Kush s'kupton, i japin të kuptojë. JUG
%
Lumi i thellë, s'ka ushëtimë. JUG
%
Marrija ma e madhe asht me kujtue vedin të mençëm. SHKODËR
%
Mendjemadhi niset me kalë, kthehet me këmbë. KORÇË
%
Më parë mëso veten, pastaj të tjerët. JUG
%
Mos i zbulo petët byrekut, se i dalin lakrat. BERAT
%
Mos mëso ustanë, po merri zananë. PËRMET
%
Mos u kapardis si gjeli në plehra. SHIJAK
%
Mos u mat me hijen e me njerëzit. JUG
%
Mos u mat me hijen e pasdrekes. VLORË
%
Në portën e të shurdhit mos trokit. KORÇË
%
Nga ferra e vogël del lepuri i madh. JUG
%
Nuk mësohet plaku si do krehur mjekra. JUG
%
Njeriu sido që të bëjë, nuk e kapërcen dot hijen e tij. KORÇË
%
Pas lufte të gjithë bëhen trima. TIRANË
%
Pula bën venë e kakaris sa zgjuan mëhallë, pela bën mushkën dhe nuk ndihet fare. VLORË
%
Pyetën mushkën, cilin ka baba; "kam dajo kalën" - tha. JUG
%
S'e lenë hunda me pa larg. KRUJË
%
S'ka lezet në kokën e zgjebur, shamia e mëndafshtë. KORÇË
%
S'ka të shurdhët, më të shurdhët nga njeriu që s'don dije. JUG
%
Sorra e mbante veten për pallua, po kur pa këmbët e saj qau. VLORË
%
S'tunden malet me përralla. JUG
%
Teneqe e prishur, ka zë të gërvishur. VLORË
%
Ti mbaje veten ulët, pa të ngrenë të tjerët. LABËRI
%
Ti qesh me të tjera, po bota qesh me ty. KURVELESH
%
Trimërinë pas luftës e urtësinë pas kuvendit s'e ha as qeni. SKRAPAR
%
Trimi që lëvdohet, nuk të vret. KOSOVË
%
U bë dhija me tremb ujkun. VLORË
%
U bo veja me mësue pulën. KAVAJË
%
U hap dheu, doli një plesht. JUG
%
U mbars mali, polli një mi. JUG
%
Unë vij nga më rrahën, ti më tregon shkopinjtë. VLORË
%
U rrit kungulli dhe mori dhenë. SKRAPAR
%
Zuri qeni një lepur, nuk quhet zagar. JUG
%
Ai që e ka provue din edhe me të mësue. KOSOVË
%
Bëne vath e ve në vesh. SHKODËR
%
Bëj si të thotë më i madhi. JUG
%
Bleta din si bëhet mjaltët. JUG
%
S'di gomari të haj tagji. PËRMET
%
Dami të bëhet mësim. DIBËR
%
Kush s'pyet mbetet budalla. JUG
%
Kush u dogj nga qulli, i fryn edhe kosit. JUG
%
Njeriu pa shkollë, asht si pemë e egër. VERI
%
Ajo që ke frikë të gjen. ELBASAN
%
Ai që s'ka gojë, vdes pa ardh dita. ELBASAN
%
Ai që s'tutet me fjalë, s'tutet as me pushkë. KOSOVË
%
Atë që pështyn, mos e lëpij. GJIROKASTËR
%
Atë që të qëllon me gur, mos e qëllo me bukë. VLORË
%
Ay që hyn në lumë edhe do laget. KORÇË
%
Burri flet përpara syve e jo pas shpine. ELBASAN
%
Burri një herë ka lerë, nji herë do të vdesë. KURVELESH
%
Burri o të fal, o të var. GJIROKASTËR
%
Burri s'matet me pëllëmbë po me zemër. SKRAPAR
%
Burri o të mbyt, o të fal; i ligu as të mbyt, as të fal. SHKODËR
%
Çakallit lëshoi ujkun. ELBASAN
%
Çkul dhëmbin, të të shëndoshen kryet. JUG
%
Ç'pret nga ai që trembet ngas hija e tij. KURVELESH
%
Dajaku ka dalë nga xheneti. KAVAJË
%
Delen e mplakë frika nga ujku e gërshëra. DEVOLL
%
Derri do plumbin, nuk zihet me duar. LUSHNJË
%
Ditëgjati s'bëhet ditëshkurtër me nëmë. LUNXHËRI-GJIROKASTËR
%
Drunë e shtrëmbër e djeg zjarri. SHIPËRI E MESME
%
Dhe kau i mirë po s'e ngacmove, s'tërheq në brazdë. ELBASAN
%
Dhelprës me dhelpëri, ujkut me trimëri. JUG
%
E nxehta del me të nxehtë, e ftohta me të ftohtë, helmi me helm. PËRMET
%
Frika nuk e len lepurin me u majtë. SHKODËR
%
Frika ruan vreshtin, bekçiu nuk është gjithnjë. VLORË
%
Frika nuk e lë lepurin të vërë dhjamë. KOLONJË
%
Fusha bën baltë, mali bën furtunë. MYZEQE
%
Gozhda nxjerr goxhdën. VLORË
%
Gungaçit vetëm varri ia drejton samarin. SHKODËR
%
Guri i rrumbullkët nuk zë vend. JUG
%
Gjalpin e ruan kripa. GJIROKASTËR
%
Gjersa të mejtonet i mënçuri, i marri mbaroi punën. KORÇË
%
I madh është edhe plepi, por e fëlliqin sorrat. TIRANË
%
Ku do të dijë hëna se lehin qentë. VLORË
%
Ku ngul hunë var hejbet. JUG
%
Ku rafsha mos u vrafsha. FERIZAJ
Kur i morën armët Lekë Dukagjinit, tha: "Ma mirë me thon qe Leka, se qe vorri i Lekës". KOSOVË
%
Kur ke zemër ke edhe krahë. KRUJË
%
Kur ngordh gjarpri, ngordh dhe helmi i tij. JUG
%
Kush kërkon gjen. PËRMET
%
Kush është trim me mend, se trima budallenj ka sa të duash. JUG
%
Kush ka dhëmbë të fortë, breh dhe kockën. DEVOLL
%
Kush ka frikë nga hija e tij, le të mos tundet nga vendi. JUG
%
Pushka don pushkën. TROPOJË
%
Pyet detin sa lumenj derdhen në të. KOLONJË
%
Qeni i pangopur të ha. SKRAPAR
%
Qeni i tërbum do vra, se tërbon dynjanë. ELBASAN
%
Rrallë vritet burri që ka shumë armiq. JUG
%
Si mjer peshkatari që ka frikë nga lumi. JUG
%
S'ka qeder shqiponja, nga mushkonjat. BERAT
%
Shqerra që s'thërret mëmën humbet. JUG
%
Trimëria e kthen plumbin mbrapsht. JUG
%
Trimi e ka me vete fatin. VLORË
%
Trimin vraje, po mos e shaj. KOLONJË
%
Uji rrjedh pikë-pikë e ha gurin. JUG
%
Zjarrit po nuk i fryve, nuk ndizet. ELBASAN
%
Amanetin e mban toka. SHKODËR
%
Amanetin as deti nuk e mban, e qet në lëndinë. DUKAGJIN
%
Besa asht ma e fortë se vdekja. KRUJË
%
Besa e burrit, pesha e gurit. VERI
%
Burri i mirë flet një herë. KRUJË
%
Burri lidhet për gjuhe, kali për kapistre. ELBASAN
%
Detit i ka hije vala, burrit i ka hije fjala. VLORË
%
Deti njihet në valë, burri njihet në fjalë. SARANDË
%
Ku është besa aty është dhe shpresa. KORÇË
%
Mos ki frikë nga hasmi, po nga miku i rremë. SARANDË
%
Nga del fjala del dhe shpirti. JUG
%
Po nuk e pate të ligun brenda, nuk të vjen nga jashtë. VLORË
%
Dinaku të shkon ujë nën rrogoz. JUG
%
Dita e mirë, që menatë njihet. ARBËRESHËT
%
Dita me diell duket që në mëngjes. MYZEQE
%
Djathin, mirë që e hëngri miu, po shëllirën kush e piu. ELBASAN
%
Duhet ndarë kashta nga kokrrat. VLORË
%
Dy shaka bëjnë një të vërtetë. JUG
%
E treta e vërteta. DEVOLL
%
Fëmija dhe budallai belbëzojnë të vërtetën. GUCI
%
Foli derës të dëgjojë dritarja. VLORË
%
Foli plakës të dëgjojë nusja. JUG
%
Fshati që duket s'do kallauz. KORÇË
%
Gënjeshtra është një plagë, dhe në u shëroftë të le nishan. JUG
%
Gënjeshtra nuk ka as dorë, as këmbë, as bisht, as rrënjë. BERAT
%
Gjarpëri ecën dhe fshin gjurmët me bisht. KORÇË
%
Gjuha e ka rrënjën në zemër. VERI
%
Po nuk e njohe hidhërimin, nuk do të kuptosh dhe gëzimin. VERI
%
Hileqari nuk të shef në sy, po shef në tokë. DIBËR
%
Ka, që dhe gomarin mashkull e bëjnë me barrë. JUG
%
Kritika është ilaç i hidhur, po ilaç ama. VLORË
%
Kur dhelpra nuk arriti rrushtë, tha se janë të thartë. JUG
%
Kur fjala del nga zemra, godet në zemër. BERAT
%
Malli i prishur nuk shitet pa gënjyer. VLORË
%
Me pasë bishtin ta presin, me mos e pasë ta njesin. SHKODËR
%
Më mirë me të hidhurat më përpara e të ëmbëlat pas. PATOS
%
Mos e ban penin tra. DIBËR
%
Me sa ka peshk pa halë, aq ka dhe të bukur pa fjalë. KRUJË
%
Nuk do as mend as kalem, shif e shkruaj. ELBASAN
%
Nuk i gjenden gjarpërit këmbët. JUG
%
Nuk luan ferra kot. VLORË
%
Nuk mbulohet dielli me shoshë. JUG
%
Nuk qaj se s'dua burrën, po bëj zakonë. VLORË
%
Po të lavi, të levi dhe bishtin t'a krevi, hap sytë se të gënjevi. KORÇË
%
Qeni tund bishtin për të mbajtur miqësinë. KORÇË
%
Rena a nana e tana të këqijave. KAVAJË
%
S'dalin dyzet ujqër nga një drizë. JUG
%
S'i bën mjekra priftërinjtë. JUG
%
Siç na dinë, qofshim, siç jemi, mos qofshim. KORÇË
%
S'mbushet thesi me gënjeshtra. GJIROKASTËR
%
Shakaja është gjysma e të vërtetës. JUG
%
Ti kemi sahanët pa kapakë. JUG
%
Ustai, ustanë e njef në zanat. GJIROKASTËR
%
Atij i plasin sytë, e tjetri e pyet për vetullat. SARANDË
%
Barku i gjerë, truri i ngushtë. JUG
%
Budallai shkon tek e ngasin. ELBASAN
%
Burimi i mirë duket në thatësirë. KRUJË
%
Ç'i do qeni brekët. KORÇË
%
Ç'ke moj zemër që rënkon; koka bën, koka pëson. PËRMET
%
Çobani i mirë e njeh bagëtinë me blegërimë. JUG
%
Deshi të vej vetullat, nxorri sytë. JUG
%
Deti ka ujë boll, po me u pi s'pihet. KOSOVË
%
Edhe kau ka gjuhë të mëdha, por nuk flet dot. JUG
%
E mirë edhe fuqia, por ca më mirë urtija. JUG
%
Hesapi nuk bëhet pa hanxhinë. KORÇË
%
Gjej vendin e bëj kuvendin. ELBASAN
%
Gjuha dredhon se mendja e mëson. GJIROKASTËR
%
Hekuri rrihet sa është i nxehtë. BERAT
%
Humbi sëpatën, i rruat bishti. JUG
%
Kali i mirë shton torbën e tij. JUG
%
Kalit të mirë shtoi tagjinë. SHKODËR
%
Koha vjen për atë që di ta presë. VLORË
%
Ku qe, asgjëkundi, çfarë bëre, asgjë. JUG
%
Kur del dielli, të gjithë e dinë nga bie lindja. JUG
%
Kur gabon i mençuri çuditet budallai. MYZEQE
%
Lepuri në mal, kusia në zjarr. JUG
%
Mate punën jo me atë që mbjell, po me atë që korr. GJIROKASTËR
%
Ma mirë të kesh mend se pare. KOSOVË
%
Mendja është në majë të gjuhës. SHKODËR
%
Mendja e lehtë rëndon të zonë. KRUJË
%
Me një gur, ti vrave dy zogj. KUÇ-VLORË
%
Më bli nji kalë e nji shalë o baba, se kam gjet një patkua. TIRANË
%
Mos bëj petulla me ujë. DIBËR
%
Mos e humb si Xhaferri simiten. ELBASAN
%
Mos fol si e ëma e zeqos në majë të thanës. KORÇË
%
Mos hidh të thatën mbi të njomë. VLORË
%
Mos prish sixhaden të arnosh xhyben. LUNXHËRI
%
Mos shit qen të blesh këlyshë. KORÇË
%
Mos kërko gjilpërën në kasollen e kashtës. POGRADEC
%
Mos u mbyt me një pikë ujë. PËRMET
%
Ndoqe fillin gjete lëmshin. JUG
%
Në luftë duhen shtatë hile një trimëri. SKRAPAR
%
Nga dy të vështira, më e lehta, më e mira. JUG
%
Nuk sheh syri po sheh mendja. JUG
%
Nuk të ngroh zjarri i kashtës. SKRAPAR
%
Nuk të thonë: "Qysh ke qenë, po qysh je". VLORË
%
O djalë në vend të huaj, si të bjerë daullja luaj. KURVELESH
%
Oxhaku le të jetë i shtrembër, tymi të shkojë përpjetë. JUG
%
Peshku në det, kusija në zjarr. JUG
%
Për gjithë vend ka pleq me mend. VLORË
%
Po të mos kishte budallenj, me kë do qeshnim. DARDHË
%
Po pate dhen gjen edhe bari. LIBRAZHD
%
Prishja e shtëpisë vjen nga mend. ELBASAN
%
Kam inat po nuk kam takat. BERAT
%
Sa të mbledhësh ti rrusht, tjetri ka ngrënë një kosh. KORÇË
%
S'mbartet ujë me shportë. SHKODËR
%
Si është vendi bëhet kuvendi. VERI
%
S'jepet një pelë për një thelë. JUG
%
S'ka varfëri i mençuri. JUG
%
Shtatin pyll e mendjen fyll. SHIJAK
%
Shumë lule dalin në prill, por pakë rrojnë. JUG
%
Të bënin mizat mjaltë, do t'i kishim qypat plot. KORÇË
%
Thesi i zbrazët s'qëndron në këmbë. KRUJË
%
U habit pas lëngut, harroi thelat. JUG
%
Vajtëm për lesh e dualëm të qethur. KORÇË
%
Vetëm budallai është i kënaqur gjithmonë nga vetja. JUG
%
Vëthët i nxorra po vërët i kam. JUG
%
Ai që lakmon më shumë, është gjithmonë i varfër. JUG
%
Ç'bëhet rrallë, bëhet për mall. JUG
%
Ai që ndërton me djersë, mbron me gjak JUG.
%
Ai që bahet i butë si dele e hanë ujqtë KOSOVË
%
As veshi të mos mbajë plur, as këmba të mos durojë gjemb JUG
%
Bilbili te kafazi s'këndon nga qejfi, po nga marazi SHKODËR
%
Breshka po ferrën don KAVAJË
%
Buka e botës s'të ngop KORÇË
%
Buka e botës, laku i kokës SARANDË
%
Burri nuk shtrihet as për së vdekmi MIRDITË
%
Çdo mal e din barrën e vet PRIZREN
%
Çdo njeri është mbret në shtëpinë e tij JUG
%
Çdo shpresë fluturon me krahët e saj JUG
%
Ç'hall ke, vështroje VERI
%
Dasëm pa mish nuk ka KORÇË
%
Dasma do mish, lufta do gjak. ELBASAN
%
Dele e butë në qafë të ujkut JUG
%
Dora e huj të krun, po jo ku të kruhet. KOSOVË
%
Ec me këmbë tueja e jo me mend e huaja SHKODËR
%
E di gjalmi ç'ka torba PËRMET
%
E di vetë gomari ku i vret samari JUG
%
Gunë e huaj s'të mban ngrohtë KOLONJË
%
Gjithkush teshat i lan në shtëpinë e vet VERI
%
Hallet e mia i di trari im ELBASAN
%
Hall me qè e hall me buaj, po më keq me qè të huaj MYZEQE
%
I zoti ia sheh plagën kalit, nën samar, se qiraxhiu, ngrihet e shkon. KORÇË
%
Jeton bleta majë malit, jeton dhe miza nën bisht të kalit. KORÇË
%
Kali i botës s'të nxjerr jashtë portës. SARANDË
%
Kafshata e huaj të mbet në fyt. SHKODËR
%
Këmba e di se ku e vret këpuca. LUKOVË- SARANDË
%
Kur se mbajnë njëzet e katër tuejt, nuk e mbajnë as katërdhetë e tetë të huejt. SHKODËR
%
Kur m'i punonin arat, u liga dhe u thava, kur i punova vet, u maha dhe u ringjalla JUG
%
Kur s'ka trimni, s'ka liri. KOSOVË
%
Kush mba vesh botën, prish kokën. GJIROKASTËR
%
Kush merr mendjen e botës, i sjell dëm kokës PËRMET
%
Kush s'lufton për liri, robërinë e ka në shpi. KOSOVË
%
Kush unj qafën i bie zverkut. JUG
%
Ku të ha, kruaje. GJIROKASTËR
%
Leku i huj, peshon rëndë në xhep. PUKË
%
Liria fitohet e nuk dhurohet. JUG
%
Liria fitohet vetëm me gjak. KOSOVË
%
Liria i ka rrënjët në gjak. JUG
%
Liria nuk blehet me para e me tokë, po fitohet me gjak e me kokë. KOSOVË
%
Lira vjen kur s'i duhesh vdekjes. BERAT
%
Më mirë një ditë në liri, se njëqind vjet në robni. KRUJË
%
Më mirë i lig e i lirë, sesa shëndoshë e me zinxhirë. KRUJË
%
Më mirë nën hijes ne ferres sime, sesa nën hijen e fikut tonë. KOSOVË
%
Më mirë një ditë gjel, sesa tre ditë pulë. ELBASAN
%
Më mirë Sokol një herë, se sorrë gjithherë. SHKODËR
%
Mashë e tjetrit mos u bëj. JUG
%
Me dorën e tjetrit, mos vrafsh as gjarprin. SHIJAK
%
Me duart e mija rrafa kokën time. MYZEQE
%
Më e urtë se delja nuk ka, por edhe asaj i ngjiten ferrat pas. BERAT
%
Më mirë gomar, po tëndin, se kalë, po të botës. LUKOVË
%
Më mirë nën dhè i mbuluar, se mbi dhè i gjynjëzuar. SKRAPAR
%
Më mirë të vdesësh duke luftuar, sesa të rrosh i gjynjëzuar. SKRAPAR
%
Më mirë të vdesësh në këmbë, sesa të jetosh në gjunjë BERAT
%
Më mirë zog e në liri, sesa bilbil e në kulvi. KURVELESH
%
Mikun nderoje dhe vëre në qoshe, po ozt shtëpie të jesh vetë. JUG
%
Mish të ngordhur edhe egërsira nuk ha. SKRAPAR
%
Mjer ay që pret nga tjetri! JUG
%
Mjer puna ime, qe se bani dora ime. KAVAJË
%
Mos shko maz pas pele. KOSOVË
%
Mos shko pas qerres së tjetrit. SKRAPAR
%
Mos u ban mjaltë, se të han mizat. SHKODËR
%
Nën hije as bari nuk ngren krye. JUG
%
Nuk rron peshku pa ujë. KOSOVË
%
Një gjë që të merr dora, mos prit të ta japin. JUG
%
Një punë që s'e bën vetë, mos kërko të gjesh të metë. TIRANË
%
Për çdo punë, puth dorën tënde. ELBASAN
%
Po nuk nderove veten, s'të nderon njeri. VLORË
%
Pyet shtatë a tetë, e bëj si di vetë. VLORË
%
Qafa e unjur, koka e prerë. LUKOVË
%
Qëndro shtyllë e mos u bëj urë. KRUJË
%
Rrushi varet në degët e vet. LUSHNJE
%
S'bëhet dasma pa thyer kupa. ARBËRESHËT E ITALISË
%
Gjithsecili në punën e tij është zot. JUG
%
S'mbahet shpirti me falimnders. VERI
%
Syri i të zotit plehron arën. JUG
%
Shqiponja nuk gjuan miza. KRUJË
%
Trimëria dhe liria janë si nanë e bijë. KRUJË
%
As copën e madhe mos e ha pa u menduar. KRUJË
%
Ç'del nga goja, hyn në vesh e del për hunde. JUG
%
Dardha dhe sëpata e kanë bishtin mbrapa. SARANDË
%
Dasma nuk shihet në fillim, por në fund. JUG
%
Dijet e mëdha janë në fjalë të shkurtra. SHKODËR
%
Dy kunguj nën një sqetull s'mbahen. PËRMET
%
Dy vesh dhe një gjuhë, fol pak e dëgjo shumë. JUG
%
Dhjetë herë mat, një herë pre. KOSOVË
%
Fjala dhe plumbi kur dalin s'kthehen më. GUCI
%
Gazi i madh, kthehet në helm. KORÇË
%
Gjuha flet e fshihet, shpina pret e rrihet. KOSOVË
%
Gjella me kripë e kripa me karar. PËRMET
%
Gjuha eshtra s'ka, eshtra thyen. KURVELESH
%
Gjuha të lidh, gjuha të zgjidh. VLORË
%
Ha të rrosh, jo rro të hash. JUG
%
Janë të urtë të marrët sa pa thënë fjalët. JUG
%
Kashata e madhe të ngec në fyt. JUG
%
Këmba e madhe të shqyen këpucën. BERAT
%
Kur të hedhësh gurin, mate gjer ku arrin. JUG
%
Kur flet shkopi të vret. VLORË
%
Kur han bukë misri, kujto bukë thekri. JUG
%
Kur s'di not mos u fut në ujë. KORÇË
%
Kush ha shumë i del për hunde. PËRMET
%
Kush shef ma sëpari barkun, asht i mangët nga trutë. KAVAJË
%
Lakmia, lakfyt. PUKË
%
Lisi nuk pritet me nji të rame. FERIZAJ
%
Lulja e këputun nuk mbin ma. KRUJË
%
Më mirë një pulë nesër, se nji vezë sot. DIBËR
%
Mos dalë goja para mendjes. BERAT
%
Mos i bjer të mirës me shkelm. DIBËR
%
Mos i hyr valles, kur nuk di ta hedhësh. MYZEQE
%
Mos kërko vezë të pjekura në hell. SKRAPAR
%
Ngopet deti me lumenj? DEVOLL
%
Nuk mba ujë orizi. JUG
%
Një fjalë që e dinë dy veta, e dinë gjithë bota. ELBASAN
%
Pi rakinë e jo mendjen. JUG
%
Po fole shumë, sikur xhevahire të thuash, kakërdhi bëhen. KORÇË
%
Po t'i marrësh lopës tërë qumështin, ngordh viçi. JUG
%
Qefi prish qefin. JUG
%
Tamahu të shpie në gjynah. JUG
%
Të falurit e shumtë i vjen rëndë dhe perëndisë. KORÇË
%
Ujët e turbullt mbysin burrin, fjalët e shumta përziejnë katundin. JUG
%
Ujku kur ndien erën e dhenëve, harron që ata kanë barinë prapa. JUG
%
U mbush kupa do të derdhet. KRUJË
%
Unë i ha kumbullat, atij i mpihen dhëmbët. VLORË
%
Unë baj barrën, ti djersin. VERI
%
Vera sa ma e ëmbël të jetë, ma fort të zenë. SHKODËR
%
Vreshtë shumë mos ven, shpi shumë mos ban, miq shumë mios xen. SHKODËR
%
Nata s'ka shahit. SHKODËR
%
As para pushkës, as prapa mushkës. JUG
%
Atje ku fle ujët, atje është më thellë. KORÇË
%
Barka mbytet edhe për një lëkurë lepuri. SHKODËR
%
Bisha tërbohet keq, kur sheh se po i vjen fundi. JUG
%
Bie një gurë e shkoqet një mur. VLORË
%
Buka që thyet s'ngjitet më. JUG
%
Çdo gjë forcohet, në themel. BERAT
%
Ç'ka humbe mos e kërko, ç'ke në dorë mos e lësho. KRUJË
%
Çohet një i marrë e qet një gur në ujë, çohen njëzet të urtë e s'mund ta nxjerrin. SHKODËR
%
Dimrit iu bëj hazër që në behar, e beharit që në dimër. JUG
%
Dita ka sy, nata ka veshë. JUG
%
Duhet me i fry lugës para se me të djeg. KRUJË
%
Dha pesë e hyri në valle, jep dhjetë e s'del dot. BERAT
%
E dardhë është dhe bora, po të thanë duart. JUG
%
Edhe pas luftës armët duhet me i mbajtë. KOSOVË
%
E ke zogun në dorë, mbaje. KORÇË
%
Fusha ka sy, mali ka veshë. KRUJË
%
Gishtërinjtë i fut në mjaltë e i lëpin, po nuk i kafshon dot se të dhembin. DARDHË
%
I marri ç'flet nuk din, i urti ç'din nuk flet. VERI
%
I zoti duhet të ruajë arën e vet. ELBASAN
%
Jo si cjapi te kasapi. KORÇË
%
Kali nuk mbahet për bishti, po prej freri. TROPOJË
%
Ka thënë Nastradini, edhe në diell merr ombrellë. SHKODËR
%
Kur s'ke mace, bëjnë minjtë dasëm. ELBASAN
%
Kij frikë nga një njeri që frikën ta ka. KRUJË
%
Kujto qenë e bëj gati shkopin. KORÇË
%
Kur shkon për udhë merr shkop dhe gurë. PËRMET
%
Kur t'i hypësh kalit, shifi patkonjtë. ELBASAN
%
Kush vret nuk flet. SKRAPAR
%
Me zjarrin dhe ujin nuk bëhet shaka. VLORË
%
Mos luaj me gurë po e pate shtëpinë me xhama. SULOVË
%
Mos shkel në dërrasë të kalbur. KAVAJË
%
Mos shko si breshka te nallbani. KORÇË
%
Mos shko si cjapi te kasapi. SHQIPËRI E MESME
%
Mos u zër për degësh, po për rrënjësh. JUG
%
Nata është me barrë, s'dihet ç'pjell. KORÇË
%
Nga një vërë e vogël, rrjedh e gjithë fuçia. LABËRI
%
Nji shkëndi ndez nji mal. KORÇË
%
Për një dorë kashtë e vret samari mushkën. JUG
%
Për një pe, për një gjilpërë, vate dëm një punë e tërë. JUG
%
Ruaju të të ruajë perëndia. JUG
%
Ruhu nga thëngjilli i mbuluar. JUG
%
Së ligës ruaju, e mira të ndjek vetë nga pas. SKRAPAR
%
S'lidhet kali me pè. LUKOVË
%
Shkon një herë, bëhen gjurma; dy tri herë bëhet udhë. KORÇË
%
Ujku mjergull kërkon. JUG
%
Zë goje qenin, bëj hazër shkopin. GJIROKASTËR
%
Shtëpija pa fëmijë, si nata pa yje. SARANDË
%
Ma i keqi vëlla të merr hakën. KOSOVË
%
Motra jemi, shoqe s'jemi. JUG
%
Ndarja është më e mira e të ligave. SKRAPAR
%
Krushka për dhëndrin gjen peshk majë malit. SHKODËR
%
Gjumi natës i randë i bën keq ditës. SHKODËR
%
Gjumi në dëborë është shkesi i vdekjes. JUG
%
Mos pyet sa vjeç je, po ç'shëndet ke. TIRANË
%
Nuk mbushet pusi me pështyma. GRAMSH
%
As këmishës së shtatit s'është për t'i besu. KAVAJË
%
Besove, bëre mirë, s'besove, ca më mirë. JUG
%
Ç'ka shtëpia të mos marrë vesh fqinjëria. SKRAPAR
%
Do të ruash sekretin nga armiku, mos ia thuaj as mikut. BERAT
%
Esapi i shtëpisë nuk del në pazar. KORÇË
%
E thëna dhe e bëra janë larg. DIBËR
%
I marri premton dhe budallai shpreson. JUG
%
Kur qesh djalli e ke punën keq. VLORË
%
Mba murin mos bie. SHQIPËRI E MESME
%
Nga e thëna në të bërë shkon në mes një lum i tërë. JUG
%
Më gënjeve një herë, harram e paç, më gënjeve të dytën hallall. JUG
%
Mos u bëj thes i çpuar. SKRAPAR
%
Mos dëgjo ç'thotë ai për vete, por dëgjo ç'thonë bota për të. SKRAPAR
%
Ma kanë sharë pelën se kanë sy ta blenë. JUG
%
Në më rrefsh së pari të vraftë Zoti, në më rrefsh së dyti, të ndihmoftë Zoti. JUG
%
Kur të thonë ngordhi ujku, atëherë ruaj gomarë. JUG
%
Mos i jep shkopin harbutit, se të vret me shkopin tënd. MYZEQE
%
Nuk është ar gjithë që ndrit. VERI
%
Nuk i varen ujkut mëlçitë në qafë. KORÇË
%
Ari në zjarr provohet, miku në rrezik kuptohet. VLORË
%
Armiku s'pritet me fjalë, por me plumb. KRUJË
%
Armiku më i rrezikshëm është, ai që harrohet. JUG
%
As buka nuk haet vetëm. JUG
%
Atje ku luftojnë dy, fiton i treti. KORÇË
%
Kur merr dërrasa të plasur, çahet e tëra. SKRAPAR
%
Kur je veti i dytë, të ngoh dhe fryma e shokut. BERAT
%
Lulja e këputur nuk lëshon më. MYZEQE
%
Me mikun ha e pi, të dhënë e të marrë mos ki. JUG
%
Mendja me mendjen, pjellin mëndje. JUG
%
Me një ka nuk bëhen pendë. JUG
%
Me nji tra nuk mban shtëpia. JUG
%
Mëson nga armiku më shumë se nga miku. JUG
%
Miku i mirë të nderon shtëpinë, miku i vjetër nuk hidhet poshtë. JUG
%
Miku është mik deri sa nuk përzihet në hallet e shtëpisë. VERI
%
Miku harrohet po të largohet. PËRMET
%
Miku i mirë vjen nga porta. BERAT
%
Nuk bëhet stani me dhi të egra. VLORË
%
Njeriu ka nevojë më tepër për dashuri, se për lavdi. JUG
%
Njeriu pa shokë, si muri pa tokë. JUG
%
Miku i mikut tim, është edhe miku im. VLORË
%
Një krah s'mban kala. GJIROKASTËR
%
Një zog që ndahet nga klloçka, e ha shqipja. SKRAPAR
%
Pa djalë e pa gocë rrova, pa shok nuk rrova. KRUJË
%
Për një shamatë, lypen dy veta. SARANDË
%
Punën nuk e bën një gisht, po e bën grushti. TROPOJË
%
Qentë le të lehin, karvanet të shkojnë përpara. JUG
%
Ruajmë nga miku, se nga armiku ruhem vetë. VLORË
%
S'bëhet lëmi me një kalli. JUG
%
S'bëhet stani me lepura. MYZEQE
%
S'mblidhen lepujt në vath. JUG
%
S'mbushet thesi me një kokërr. LUKOVË
%
Syri është më i mprehtë se kordha. JUG
%
Shejtani kur nuk ka punë rreh të birin. JUG
%
Shokë bashkë, e bukë veç. JUG
%
Trimi i mirë me shokë shumë. JUG
%
Shoku sa duhet, aq qortohet. KOSOVË
%
Shtëpinë e mbajnë të gjitha shtyllat. BERAT
%
Tek nusja hanë e pinë, te dhëndrri gja nuk dinë. VERI
%
Të më mbrosh atje ku s'jam, se ku jam mbrohem vetë. LIBRAZHD
%
Uji fle, hasmi s'fle. LIBRAZHD
%
Ankohet kalorësi se po i varen këmbët. VERI
%
As nuk kam, as më mbarohen. KAVAJË
%
Bjer, o zot, mikun; të haj dhe i zoti i shtëpisë. LABËRI
%
Bota të jep aq sa t'i kesh dhënë asaj. JUG
%
Bukë e kripë e zemër. KAVAJË
%
Çilet dera, rritet ndera. VERI
%
Dora lanë dorën, të dyja lajnë faqet. ELBASAN
%
Edhe pula jote në kopshtin e botës të duket e majmë. KOLONJË
%
Fshati digjet, kurva krihet. JUG
%
Fukara jam, po shpirtin nuk e kam fukara. VERI
%
I mirë për shokë, e i lig për vete. JUG
%
Bukën tënde ha, hall të botës qa. LUNXHËRI
%
Çezma i lan të gjithë, veten nuk e lan. DELVINË
%
I fundit ja do qaj, ja do qeshë. LABËRI
%
I qan hallin kalorësit. DURRËS
%
I zoti i shtëpisë, rri në fund të urave të zjarrit. POGRADEC
%
Jo gjithmonë "mirë se të gjeta" po edhe "mirë se erdhe". ELBASAN
%
Kafeja është e zezë, po të zbardh faqen. JUG
%
Nga fryn era kthen gëzofin. DIBËR
%
Kam qeshur të tjerë, më mbiu në derë. KORÇË
%
Keq më vjen, po dëm s'më bëhet. SKRAPAR
%
Ku s'të thërresin, mos shko; ku s'të pyesin, mos kuvendo. ELBASAN
%
Këpucari i ka këpucët e grisura. JUG
%
Kërkon të zërë gjarpërin me dorë të botës. JUG
%
Kopraci s'të jep të zezën e ullirit. JUG
Ku bien daullet të çojnë këmbët vetë. SKRAPAR
%
Ku rënça mos u vrafsha. VLORË
%
Kur të kem me thasë, të të jap një trastë. SHIJAK
%
Kur të vjen nevojtari në derë, po s'pate gjë, jep një gotë ujë. SKRAPAR
%
Kush ha vetëm, vdes dhe vetëm. JUG
%
Kush shkon pa thirrë, kthen pa u përcjellë. SHKODËR
%
Kush vete i paftuar, e gjen sofrën pa shtruar. ARBËRESHËT
%
Kush vjen rrallë, ha bakllavanë, kush vjen shpesh ha përsheshë. KRUJË
%
Le gomari që na ngordhi, po s'na lënë as mizat rehat. KORÇË
%
Lype se s'ta jep, merre se nuk thotë gjë. KAVAJË
%
Mali me mal s'piqen, po njeriu do piqet. JUG
%
Me çfarë syri do më shofësh, me atë do të shof. ELBASAN
%
Merr belanë e botës e vë në krye të votrës. ELBASAN
%
Miku i afërt nuk ka nder, se vjen përherë. MYZEQE
%
Miku i thirrur, duhet përcjellun. MIRDITË
%
Miku nuk vjen për thelë e lëng, po për fjalë e për kuvënd. KRUJË
%
Mikut i lëshohet vendi dhe i dëgjohet kuvendi. KRUJË
%
Mirmëngjes, me interes. FIER
%
Mos qesh në shok, se e gjen në kokë. KOSTUR
%
Mos e lëndo ku i dhemb. JUG
%
Në daltë djalë të na rrojë, në daltë çupë, të të rrojë. JUG
%
Në shtëpinë e të varurit, nuk zihet litari me gojë. DELVINË
%
Nuk dua mish e kabuni, po dua, ner e sajdi. KAVAJË
%
O bark, o qerrata, këtu gjete, këtu ha. BERAT
%
Pa para njeriu ha dhe një thes me kripë. VLORË
%
Peshku në det, kripa në tokë, po bashkohen në tigan. KORÇË
%
Prifti më përpara bekon mjekrën e tij. KOLONJË
%
Pula bëri venë, gjelit i dhemb barku. KUÇ
%
Pushka e trimit dhe sofra e xhymertit, janë gjithmonë plot. SHKODËR
%
Qenit hidhi një kockë, të pushojë. SKRAPAR
%
Rrugën për te miku, mos e lër të zërë bar. FIER
%
Sevapi as shitet, as blihet. JUG
%
Sqepari bishtin e shokut e gdhend, të tijin jo. PËRMET
%
Ta shef bojën, sa ta ka nevojën. SKRAPAR
%
Trimi nderon trimin, i mençmi të mençmin, i ligu të ligun. TROPOJË
%
Unë ha kumbulla, ty të mpihen dhëmbët. JUG
%
Ustaj nuk ka shtëpi. MYZEQE
%
Atë që merr me një dorë, kthehe me të dyja. VLORË
%
Ban mirë e harro, ban lig e kujto. VERI
%
Bëj nder e gjej qeder. MYZEQE
%
Edhe ëngjëlli, edhe djalli, janë brenda tek i gjalli. KRUJË
%
Edhe kopësht i mbret të jetë, një gjemb brenda do e ket. JUG
%
E keqja nuk harrohet, e mira po. KOSOVË
%
E mira dhe e keqja nuk kanë fund. JUG
%
E mira nuk ka tavan, e liga s'ka taban. KOSOVË
%
Ha njëzet e nëntë kafshita me gjellë, s'thua gjë, të tridhjetën thatë dhe bën kiametin. BERAT
%
I ligu kur të hipën mbi shpinë, nuk din me zbritë kurrë. TROPOJË
%
I ligu të puth e të kafshon. JUG
%
I ligu ngatërron dhe yjet në qiell. JUG
%
I mirë sa më s'ka, kur fle nuk ha. JUG
%
Jo i mirë sa të të lëpijnë, jo i keq sa të të pështyjnë. JUG
%
Kur pi ujë, kujto burimin. VLORË
%
Kur s'më bën nder, mos më bëj qeder. BERAT
%
Malli i keq shifet në bojë, dhe njeriu i keq shifet në sy. SHKODËR
%
Për çdo punë që bënë, mejto se ke edhe vdekje. SKRAPAR
%
Pyka e vet e shkyn lisin. KOSOVË
%
Pyll pa derra s'ka. ELBASAN
%
Qen i bardhë, qen i zi, qen i kuq, qen murrash, qen balash, qen është … JUG
%
Qeni kur kërkon të hajë të zonë, vritet. JUG
%
Qepa, qoftë e re, qoftë e vjetër, po era qepë vjen. JUG
%
Qeni edhe me sapun të lahet, era qen do të vijë. VLORË
%
Rrit këlyshët të të hanë kokën. DEVOLL
%
Rrufeja nuk bie në hale. TIRANË
%
Sëpatës bish mos iu ban. DIBËR
%
Ska din zemra, atje shkon mendja. SHKODËR
%
Të mirën në e hedh prapa, e gjen përpara. SULOVË
%
Ai që e ka trupin e drejtë, nuk ka frikë se i del hija e shtrembër. JUG
%
Ai që e ka mizën në kapuç, e ka vjedh bletën. KOSOVË
%
Bëni si them unë, e mos bëni si bëj unë. KORÇË
%
Bie molla që ka krimbin. JUG
%
Buçja po nuk luajti bishtin, nuk i ngjiten qentë prapa. ELBASAN
%
Çika pa nder, si lulja pa erë. KOSOVË
%
E drejta pa forcë, s'të pi ujë. JUG
%
E zuri krimbi peshkun, nuk e zuri grepi. JUG
%
Fajat janë që pjellin ligjin. JUG
%
Faji është jetim, s'i ka dalë zot njeri. ELBASAN
%
Fajin e ka gomari, nuk e ka samari. JUG
%
Fjala e drejtë është e shkurtër, fjala e shtrembër është e gjatë. TETOVË
%
Gabimi falet njëherë, e jo përherë. KOSOVË
%
Gjithkush ka dy kandarë, një për vete, një për të tjerët. JUG
%
Hatëri të lë pa brekë. BERAT
%
Hesapi i qëruar, të nxjerr të nderuar. JUG
%
Ka të mençur për të marrë. MALLAKASTËR
%
Koka e falur s'pritet. JUG
%
Kur falet e liga, dënohet e mira. JUG
%
Kur ke të drejtë, lëviz dhe malet. JUG
%
Kur qeth, bën qime, kur ha, bën thërrime. DEVOLL
%
Kur të gjen një vdekje, të ngushëllojnë; po kur të gjen turpi, ç'të thonë? KORÇË
%
Kusari para se të vjedh, bën hazër vendin. KURVELESH
%
Kush ha bukë, bën thërrime. JUG
%
Kush ka ngrënë mjaltin, ka mizën pas veshit. ELBASAN
%
Kyçi vihet për të ndershmin, pa rezili shpon murin. JUG
%
Malin lëvroje për lisin, fushën për misrin. GJIROKASTËR
%
Më parë vra ujkonjën: pastaj mbyt këlyshët. JUG
%
Mos pyet si vdiq, po pyet si rrojti. JUG
%
Nderi vjen e ikën, por turpi vjen e nuk ikën. VLORË
%
Në të humbi unaza, gishti ta ka fajin. KORÇË
%
Ngarkoje tjetrin aq sa mban. GRAMSH
%
Nuk është e drejtë me u ba dikujt nanë e dikujt njerkë. TETOVË
%
S'hahet në vend të djathit. KORÇË
%
S'hahen bashkë turp e bukë. JUG
%
Zoti vonon, po nuk harron. PËRMET
%
Vritet faji e jo njeriu. VLORË
%
Ariu s'i arrinte dot goricat e thoshte: "Qenkan të pa pjekura". BERAT
%
Atij i thonë: "Ja ujku", ay thotë: "Ku është gjurma". JUG
%
Ay që të do, të qorton, ay që nuk të do, të lëvdon. BERAT
%
Ç'bluan mendja, zbulon pija. BERAT
%
Ç'ka barku, nxjerr bardhaku. JUG
%
Difton fëmija, ç'ka shtëpia. VERI
%
Dinaku hyn në pus e del pa lagur. TIRANË
%
Dinaku të çon në dyzet çezma e s'të jep ujë. PËRMET
%
Ai që përton sot, pendohet mot. VLORË
%
Bujku i mirë, ia merr me zorr bukën tokës. TROPOJË
%
Burri në shtëpi, si dreqi në xhami. ELBASAN
%
Çelësi që punon, nuk ndryshket. MALLAKASTËR
%
Dembeli është nëna e të gjithë veseve. VERI
%
Dera e përtimit, caku i mjerimit. LIBRAZHD
%
Dita pa punë nata pa gjumë. JUG
%
Dora me baltë buka me mjaltë. KOSOVË
%
Dora e larë, zorrë e tharë. JUG
%
Edhe ujët po të rrijë në një vend qelbet. JUG
%
Gruaja që nuk do të gatuajë, shosh gjithë ditën. SKRAPAR
%
Gjykon puna, s'gjykon guna. LIBRAZHD
%
Hekuri sa punohet, aq zbukurohet. VLORË
%
I mjeri ai që s'mendn për pleqëri. SHKODËR
%
Kau që nuk vete në arë e pret sëpata. KURVEÖESH
%
Kazma në dorë, buka në gojë; kazma ne katua, trasta del për miell hua. SKRAPAR
%
Kush ka turp, vdes për bukë. JUG
%
Kush mori udhë, dhe do të lodhet. GJIROKASTËR
%
Kushtrimi del për të ligshtin, pse trimi kujtohet vet. SHKODËR
%
Lima dalëngadalë bëri tranë gjilpërë. JUG
%
Malet tunden, po nuk bien. JUG
%
Me fal gjakun është burrni. KOSOVË
%
Mos kij turp nga kush s'ka turp. JUG
%
Mos prit të të kërkojë e mira, po kërkoje. VLORË
%
Mushka do dru, e demi kular. SARANDË
%
Mos u fshi si miu prapa poçes. SKRAPAR
%
Në kurdhën e nxehtë, s'rrihet me çekan druri. JUG
%
Njeriut iu bëj njeri, qenit bëniu qen. JUG
%
Po kërciti dhëmbët qeni i qëndro me shkop në dorë. JUG
%
Po nuk qau fëmija, nuk i jep nëna sisë. JUG
%
Po nise një udhë, do kaptosh dhe sheshe, dhe male, dhe gurë. DEVOLL
%
Po nuk u turbullua, nuk kthjellohet. PËRMET
%
Kënga për darkë, brenga për drekë. JUG
%
Ku ka bletë, ka dhe mjaltë. PËRMET
%
Ku ka zemër ka dhe krahë. JUG
%
Kullote dhinë të të mbushë kusinë. GJIROKASTËR
%
Kur s'ke mbjellë, s'ke çfarë korr. JUG
%
Kur s'ke punë luaj derën. PËRMET
%
Kush fërkon pulën, ha edhe vezën. KORÇË
%
Kush fle ngorhtë ka edhe ftohtë. ARBËRESHËT
%
Kush i kullot deshët, ai qeth dhe leshët. PËRMET
%
Kush nuk di ç'është lodhja, ai nuk di ç'është çlodhja. BERAT
%
Kush përton vdes urije. BERAT
%
Kush rri në pemë, ha edhe kokrrat. KORÇË
%
Kush s'punon, dheut i rëndon. JUG
%
Kush zë brumë do të gatuajë. JUG
%
Me mirë "punë e mbarë", se "mirë se të gjej". SHKODËR
%
Mbill me një dorë, korr me të dyja. JUG
%
Me lopatë ari dhe shat argjendi tunden e lëkunden edhe malet nga vendi. SARANDË
%
Mirë se të gjej, o hija e madhe!- mirë se vjen o dembel hamë- A kamë leje të rri pak? Po pate me hangër rri sa të duash. TIRANË
%
Mos rri si nusja në dasëm. JUG
%
Moti ndihmon atëqë punon. BERAT
%
Nga puna po nuk rrodhi, domosdo do pikojë. VLORË
%
Nuk mund të dalë punë e madhe nga ai që nuk do të voglën. BERAT
%
Një ujë që nuk ecën s'pihet. ELBASAN
%
Paraja nuk i zgjedh njerëzit. VLORË
%
Po shkove me të kërciturit gishtërinjtë sot, mos u anko nga të kërciturit e zorrëve nesër. VLORË
%
Pula që këndon në mbrëmje nuk bën vezë në mëngjes. JUG
%
Puna e rinisë, jorgan i pleqërisë. TIRANË
%
Qan ara se nuk i vjen fara. SARANDË
%
Ruaj dhinë të pish qumështin. SARANDË
%
Sa më shpejt kositet livadhi; aq më shpejt lind bari. TROPOJË
%
S'bëhet vreshti me urata, po me shata e lopata. JUG
%
S'gjuhet me zagar lidhur. BERAT
%
Nuk zihet pleshti me dorashka. KORÇË
%
Shpjere gojën te buka e jo bukën te goja. JUG
%
Trupi shëndoshet me të punuar, mendja ndërtohet me të mësuar. JUG
%
Ujku e ka qafën e trashë, se ka kambët e shpejta. KRUJË
%
Vure vezën more pulën. KRUJË
%
A don, e s'din, a din e s'don. DIBËR
%
Ai që të kallzon, të bën nder, ai që të pyet të qet në hall. TROPOJË
%
Arin ku e njohin, atje e çmojnë. KORÇË
%
Ay që s'njef lekun, mos i ler lekë nëpër duer. TROPOJË
%
Çdo mësim e ke fitim, çdo pësim është mësim. VERI
%
Ç'i do qeni opingat. ELBASAN
%
Ç'ke në xhep të marin hop, ç'ke në tru s'ta marrin dot. LUNXHËRI
%
Din më shumë i vuari, sesa i mësuari. JUG
%
Dhelpra plakë i di shtigjet. GJIROKASTËR
%
E di qeni ku fle lepuri. ARBËRESHËT
%
Fjalë me vlerë, ku të gjesh merr. BERAT
%
Guri i gdhendur hyn kudo. JUG
%
Harabeli plak nuk rrehet me bukë. KRUJË
%
Hoqëm dhe vuam, po diçka mësuam. JUG
%
I dogj plakës qumështi, ta' po i frynë kosit. KOSOVË
%
I pësuari, i mësuari. SHKODËR
%
Kënga dhe përralla s'kanë zot. DARDHË- KORÇË
%
Kur s'di me ligjëru, ke dy vesh me dëgju. ELBASAN
%
Kush më shumë di, më shumë do të dijë. ARBËRESHËT
%
Kush nuk ka shijuar të hidhurën, nuk di ç'ashtë sheqeri. JUG
%
Libri ashtë arma e të mençurit. JUG
%
Mëso sa je i ri, se kur plakesh s'ke dobi. FERIZAJ
%
Në u bëfsha përsëri nuse, di unë si do të nusëroj. JUG
%
Njeriu vlen sa di, e din sa mban mend. SHKODËR
%
Noti mësohet në det, jo në stere. KORÇË
%
Nuk dinte dhe lopa, ç'ishte bishti, po mësoi kur ia prenë. VLORË
%
Prindi të rrit, shkolla të ndrit. VLORË
%
Pyet njëqind vetë, se kurrë nuk humbet. JUG
%
Sa do të rrojmë do të dëgjojmë. SKRAPAR
%
S'ka skaje dituria e urtia e njeriut. TIRANË
%
Shit kalin e mëso djalin. KOLONJË
%
Breshka ferrën do. JUG
%
Burrin e prishin huqet. KAVAJË
%
Druri i thatë nuk drejtohet. KOSOVE
%
Druri ndreqet mbë të njomë. JUG
%
Edhe plaku kur pi verë, kërcen pup si djalë me erë. LUKOVË
%
Edhe shakaja ka kohën dhe vendin e vet. SKRAPAR
%
E kam djalin me një dorë, - Po pse? , - sepse pin duhan. KRUJË
%
E para - bar, e dyta qejf, e treta helm. SHKODËR
%
E para gotë është bar, e dyta ar, e treta sermç, e katërta helm. VERI
%
Fshat e zanat, derë e tabiat. KAVAJË
%
Gotën e parë e pi vetë, të dytën, pi rakia rakinë, të tretën, pi rakia njerinë. SKRAPAR
%
Huqi vdes shtatë ditë pas shpirtit. SKRAPAR
%
Kali plak nuk mëson revan të ri. KORCË
%
Katundi digjet, zakoni s`prishet. SHKODËR
%
Ku janë dy vetë, mos i ban i tretë. ELBASAN
%
Ku di derri, ç`është nderi. SARANDË
%
Ku janë dy i treti është i tepërt. TIRANË
%
Kush i vogël e i qërtuar, i madh e i lavdëruar. ARBËRESHËT
%
Lumi shtratin e ndëron, po burrimin s`e ndalon. VLORË
%
Ndryshku vjetër dhe zakoni i vjetër, nuk hiqen kollaj. JUG
%
Njerëzit e një barku i bashkon gjaku, pijanecët bardhaku. TROPOJË
%
Rakia marton edhe dhespotin. DEVOLL
%
Rakia është më e mirë se allahu, se rakia merr mendjen e ta kthen prapë, kurse allahu , ta merr e s`ta jep më. SKRAPAR
%
Rakia s`din ç`ka është kadia. TRIJISHT
%
Rakia nuk zihet mik kurrë, të tradhëton ku s`ta pret mendja. TIRANË
%
Rakia thotë "Të parën hidhe ti, të tjerat i hedh vetë". VLORË
%
Ruaje fjalën kur t'i vijë radha. SARANDË
%
Rrahe sa të jetë këlysh, se kur të bëhet qen ai të ha. LUMË
%
Sa të presin, më mirë priti. JUG
%
Shtëpia me dy të këqija, duhani dhe rakia. PRIZREN
%
Trim i rakisë ashtë ai që s'e pi. ELBASAN
%
Zakoni i ka rrënjët e thella. JUG
%
Vajza ashtë gardh i shkulë. KRUJË
%
Vajza e kthyer si qerrja e thyer. PËRMET
%
Vajza për botë, e djali për shtëpi. VLORË
%
Xheneti i gruas është nën këmbë të burrit. LABËRI
%
Kunata, si nata, kunetërit si lugetërit. JUG
%
Kur bëhet gruaja e mençme, plaket burri. GUCI
%
Kur fjalosen dy gra, shajnë shoqen e tyre. VLORË
%
Kur plaket, s'i duhet as vedit, as të tjerëve. TIRANË
%
Kur rriten fëmija, prishet shtëpija. JUG
%
Kur të vjen pleqëria, nuk të do as bir, as bija; edhe qeni kur të sheh, ulet në bisht e të leh. SKRAPAR
%
Kush ka burrë punëtuar, mban stolira të paçmuar. JUG
%
Kush ta ka nxjerrë synë? - Imi, - prandaj ta ka nxjerrë kaq thellë. SKRAPAR
%
Kalit që djerset, e gruas që kjan, mos i xen besë. SHKODËR
%
Kur s'punon fati, kot përpiqet drapni. KRUJË
%
Ajo që s'arrihet, duket ma e ambël. KOSOVË
%
Bukuria asht si lulja, në të ri lulëzon e në pleqëri të dëshpëron. KOSOVË
%
Bukuria e njeriut është sjellja në shoqëri. VLORË
%
Bukuria të habit, bukuria të korit. VERI
%
Bukuria e gruas duket në mëngjes. VLORË
%
Bukuria pa dituri, dru e thatë pa stoli. SARANDË
%
Duaje bukurinë, po mos e zbukuro kot. VLORË
%
Dheu i zi bën bukën e bardhë. PËRMET
%
Gruaja e bukur e vera e ëmbël, farmak për zemër. JUG
%
Gjanë e mirë e duan gjithkush. KAVAJË
%
Ku din qeni t'u marrë erë luleve. JUG
%
Syri zgjedh të bukurën, goja të ëmbëlën, mendja të mirën. KORÇË
%
Ç'ja ban botës, ia ban kokës. ELBASAN
%
Çfarë mbillet, korret. VERI
%
Çfarë ti bësh nënës, ta bën djali. KRUJË
%
Gjellën si do ta gatuash, ashtu do ta hash. DARDHË
%
Kush mbjell erë, korr stuhi. VERI
%
Kush përtyp piper, nuk pështyn sheqer. VLORË
%
Një farë që mbillet, do të mbijë. DEVOLL
%
Pushka e çon gjakun te shpia. VERI
%
I ngopuri nuk beson të urtin. PËRMET
%
I varfëri di shumë, po nuk e pyet njeri. VLORË
%
I varfëri vjel rrushin, i pasuri e ha. JUG
%
I varfëri heq sikur ka zënë perëndinë me gurë. KORÇË
%
I vogli shërbëtor i të madhit. LABËRI
%
Jetë - kuletë, fukarallëk - maskarallëk. ÇAMËRI
%
Ka ashtë fuqia, andej asht dhe drejtësia. KOSOVË
